A gyakorlat tekljesítéséhez szükséges egy projektmunka megvalósítása, amely egy teljes web-rendszert mutat be. A rendszernek a MEAN (MongoDB, ExpressJS, Angular 2+, NodeJS) technológiai stack-ben kell megvalósulnia. A projektmunka három részből áll össze: egy NoSQL adatbázisból, egy REST API-t biztosító szerverből és egy web-alkalmazásból, amelyek együtt egy teljes web-rendszert alkotnak. A hallgatóknak önállóan kell dolgozniuk a projekten, nem csapatmunka!

A szervernek REST API-kat kell biztosítania, amelyek felelősek az alapvető CRUD (Create-Read-Update-Delete) műveletekért. Kommunikálnia kell egy MongoDB példánnyal, feldolgoznia a kliensről érkező kéréseket és lekérdezéseket kell indítania az adatbázis felé. A projektnek a CRUD műveleteknek a hitelesítést (csak autentikált felhasználó hajthatja végre) és session-kezelést támogatnia kell. Új felhasználók kezelése érdekében a regisztráció megvalósítása is szükséges.
A web-alkalmazást az Angular 2+ keretrendszer használatával kell implementálni. Egy egyszerű web-alkalmazásnak kell lennie, amely HTTP kéréseket tud indítani REST-en a szerver felé. A web-alkalmazásnak végre kell hajtania az alapvető CRUD műveleteket, és meg kell jelenítenie az eredményeket a böngészőben.
Az adatbázisnak egy MongoDB példánynak kell lennie, amely adatokat tud szolgáltatni a szervernek és a kliensnek. A MongoDB lehet helyben host-olt, de akár MongoDB Atlas használata is megengedett. Az adatmodellnek tartalmaznia kell legalább 4 kollekciót és azok megfelelő kapcsolatkezelését. Az adatbázisnak alapértelmezetten tartalmaznia kell néhány demó adatot, amely megjeleníthető a web-alkalmazásban.
A projektet fel kell tölteni a hallgató saját nyilvános GitHub repository-jába és a publikus URL-t fel kell tölteni a CooSpace dedikált “Feladat” színterébe. Ezenkívül a hallgatóknak készíteniük kell egy Readme.md fájlt, amely segít a rendszer elemeinek telepítésében és futtatásában.
Projektmunka jelentkezés határideje: 2024. március 31., 23:59 (CooSpace projektmunka jelentkezés)
Beadási határidő: 2024. május 12. (vasárnap) 23:59
Beadás: forráskód egy publikus GitHub repository-ban, a repo URL-je pedig a CooSpace-en beküldve a létrehozott “Feladat” színtérben
Bemutató: a hallgatók az utolsó alkalmon bemutatják projektmunkájukat

Értékelés:
- adatbázis: max. 10 pont
- szerver: max. 15 pont
- web-alkalmazás: max. 15 pont

Kérdőív Szerkesztő és Kitöltő Alkalmazás
Szerepkörök: szerkesztő, kitöltő
Szerkesztő: Kérdőívek létrehozása, módosítása, törlése. Kérdőívekhez különböző típusú kérdések (többszörös választás, rövid válasz, stb.) hozzáadása. A kérdőíveket publikálásával válik bárki számára elérhetővé és kitölthetővé a kérdőív.
Kitöltő: Megtekintheti a nyilvános kérdőíveket és kitöltheti azokat. Regisztráció után nyomon követheti korábban kitöltött kérdőíveit és megtekintheti a kérdésekre adott válaszokat.

